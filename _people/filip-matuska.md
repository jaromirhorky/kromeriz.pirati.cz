---
uid: filip.matuska
name:     Filip Matuška  	# běžně používáné jméno
fullname: Mgr. Filip Matuška 	# jméno s tituly etc.
category:                   # kategorie: clenove
- clenove
- kandidat

img: people/filip-matuska.jpg   # 165 x 220
description: fotograf # kratký popis, max 160 znaků
mail:
- filip.matuska@pirati.cz
profiles:
  facebook: https://www.facebook.com/filip.matuska
 
ordkandidat: 6
---

Jmenuji se Filip Matuška, je mi 33 let a v Kroměříži bydlím už nějaký ten pátek. Jsem Pirát a proevropský liberální demokrat. Opravdu hodně nemám rád komunisty a převlečené komunisty, ty nemám rád ještě víc.

Vystudoval jsem obor sociální pedagogika a delší dobu jsem pracoval v místních sociálních službách. Díky tomu mám přehled a poměrně konkrétní představu, co by naše město v této oblasti potřebovalo – jak je důležité zaměřit se na podporu služeb stávajících, ale také budovat služby nové. Posledních pár let jsem hlavně svatebním a rodinným fotografem.

Jsem nositelem (prý trochu nepříjemné) vlastnosti věcně vystihnout a pojmenovat to, co nefunguje úplně tak, jak by mělo. :) Této své superschopnosti bych chtěl využít a zužitkovat v zastupitelstvu města. Mohli bychom tak spolu s ostatními mými kolegy Piráty povýšit Kroměříž z „krásného města“ na krásné město, kde se dobře žije všem věkovým skupinám, kde se pracuje se všemi znevýhodněnými skupinami, ale také na město, kudy obyvatelé a turisté jen neprochází, ale které žije natolik atraktivně, že je láká, aby zůstali déle.

Čeká nás fůra práce, ale začít se vždy musí prvním krokem… Tak buďte dobří a běžte pak vyjádřit svůj názor, ať už je jakýkoliv, k volbám. Rád Vás poznám osobně na některé z našich veřejných schůzí nebo na některé z akcí Pirátů.
